= Processi primari
Un progetto è definito tale se e solo se in esso sono attivi processi primari. 

Lo standard ISO/IEC 12207:1995 definisce i processi primari come i processi relativi alle attività fondamentali per la creazione e la gestione del software. 

Lo standard, all'interno dei processi primari, definisce 5 categorie:
1. Acquisizione;
2. Fornitura;
3. Sviluppo;
4. Gestione operativa;
5. Manutenzione.
I processi di acquisizione e manutenzione non saranno descritti a causa della natura di questo progetto.

== Fornitura
=== Scopo 
Il processo primario di fornitura è focalizzato sulle attività che coinvolgono noi e il proponente durante la fornitura del prodotto software, oltre alle attività sono presenti le risorse necessarie per completare il progetto con successo.

Questa sezione elenca tutte le regole che dobbiamo seguire e rispettare per mantenere una relazione efficace e trasparente con il proponente e i committenti durante l'intero progetto.

Per ottenere una visione costante e aggiornata dello stato del progetto e del bilancio andremo quindi a monitorare, documentare e valutare il lavoro svolto, stimando le attività ancora da completare e confrontando il loro stato attuale con i requisiti definiti dal proponente. 

=== Attività
Come descrive lo standard ISO/IEC 12207:1995, il processo primario di fornitura è composto dalle seguenti attività:
1. Avvio: eseguiamo una revisione dei requisiti studiando a fondo i capitolati, decidendo poi di fare una proposta per un determinato capitolato;
2. Preparazione della risposta: definiamo e prepariamo la proposta, una sorta di "risposta alla richiesta avanzata";
3. Contrattazione: accordo sui requisiti e consegna del progetto;
4. Pianificazione: revisioniamo i requisiti di acquisizione per definire il quadro per la gestione del progetto e per assicurare la qualità del prodotto offerto. Tale pianificazione contiene anche le esigenze di risorse e il coinvolgimento del proponente;
5. Esecuzione e controllo: implementiamo il piano di gestione del progetto, controllando i progressi e la qualità del prodotto software e della relativa documentazione durante tutte le fasi del progetto;
6. Revisione e valutazione: effettuiamo verifiche periodiche per dimostrare che i prodotti software e i processi soddisfino pienamente i requisiti individuati; 
7. Consegna e completamento: consegniamo il prodotto software al proponente secondo quanto accordato in precedenza.

=== Rapporti con il proponente
I rapporti con il proponente sono un elemento che riteniamo fondamentale per il progetto in quanto:
- Guidano il corretto svolgimento dei processi;
- Facilitano lo scambio di feedback e dubbi, da entrambi i lati (noi nei confronti del proponente e viceversa);
- Garantiscono il rispetto di quanto pattuito.
Sono stati quindi concordati dei canali di comunicazione che permettono il raggiungimento degli obiettivi sopra descritti.

=== Documentazione fornita
La documentazione che forniamo al proponente e al committente è la seguente:
- #text(weight: "bold")[Documentazione esterna]:
    - lettera di presentazione: documento di presentazione per ogni revisione del progetto;
    - piano di progetto: documento che ha lo scopo di raccogliere la pianificazione delle attività progettuali, compresi la gestione dei ruoli e il bilancio di sprint in sprint;
    - piano di qualifica: documento che contiene le metriche e le normative che abbiamo individuato e adottato;
    - analisi dei requisiti: documento che raccoglie i requisiti del prodotto software.
- #text(weight: "bold")[Documentazione interna al gruppo]:
    - studio dei capitolati: documento che racchiude l'analisi approfondita di ogni proposta, con relativi vantaggi e svantaggi, tecnologie richieste e considerazioni;
    - glossario: documento utile per definire termini rilevanti nell'ambito del progetto, al fine di uniformare la conoscenza dei membri del gruppo ed evitare incomprensioni e ambiguità;
    - norme di progetto: il presente documento, creato per determinare il way of working che ci guida nel corso del progetto.

=== Strumenti utilizzati
A supporto del processo di fornitura abbiamo deciso di utilizzare i seguenti strumenti:
- Canva per la realizzazione dei diari di bordo;
- Microsoft Teams per gli incontri esterni;
- Slack per le comunicazioni testuali con il proponente;
- Typst per la stesura della documentazione, compresi i diagrammi dei casi d'uso, i diagrammi di Gantt e le tabelle di bilancio.

== Sviluppo

== Gestione operativa


